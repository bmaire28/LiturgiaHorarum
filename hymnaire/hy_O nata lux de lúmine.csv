Hymnus;Hymne

O nata lux de lúmine, ;
Iesu, redémptor sæculi, ;
dignáre clemens súpplicum ;
laudes precésque súmere.;

Præ sole vultu flámmeus, ;
ut nix amíctu cándidus, ;
in monte dignis téstibus ;
apparuísti cónditor.;

Vates alúmnis ábditos ;
novis vetústos cónferens, ;
utrísque te divínitus ;
Deum dedísti crédere.;

Te vox patérna cælitus 
suum vocávit Fílium, 
quem nos fidéli péctore 
regem fatémur cælitum.

Qui carne quondam cóntegi 
dignátus es pro pérditis, 
nos membra confer éffici 
tui beáti córporis.

Laudes tibi nos pángimus, 
diléctus es qui Fílius, 
quem Patris atque Spíritus 
splendor revélat ínclitus. Amen.
