Hymnus;Hymne

Dulcis Iesu memória, ;
dans vera cordi gáudia, ;
sed super mel et ómnia ;
eius dulcis præséntia.;

Nil cánitur suávius, ;
audítur nil iucúndius, ;
nil cogitátur dúlcius ;
quam Iesus Dei Fílius.;

Iesu, dulcédo córdium, ;
fons veri, lumen méntium, ;
excédis omne gáudium ;
et omne desidérium.;

Quando cor nostrum vísitas, 
tunc lucet ei véritas, 
mundi viléscit vánitas 
et intus fervet cáritas.

Da nobis largus véniam, 
"amóris tui cópiam; "
da nobis per præséntiam 
tuam vidére glóriam.

Laudes tibi nos pángimus, 
diléctus es qui Fílius, 
quem Patris atque Spíritus 
splendor revélat ínclitus. Amen.
